---
layout: signed
title: Բաց նամակ ի աջակցություն Ռիչարդ Ստոլմանի 
description: Բաց նամակ ի պաշտպանություն Ռիչարդ Մեթյու Սթոլմանի վերականգնման Ազատ Ծրագրային Ապահովման Հիմնադրամում
image: /assets/social-media-preview_ru_RU.png
locale: hy_AM
twitter:
  card: summary_large_image
---
2021-03-31

Ռիչարդ Մեթյու Սթոլմանը (Richard Matthew Stallman), շատերին հայտնի
որպես RMS, երկար տարիներ եղել է Ազատ Ծրագրային Ապահովման Հիմնադրամի
առաջատար՝ ներդնելով մեծ ջանքեր այնպիսի
նախագծերում, ինչպիսիք են GNU-ն եւ Emacs-ը:

Վերջին շրջանում իր անձնական համոզմունքներն արտահայտելու
պատճառով Սթոլմանը համացանցում նողկալի հետապնդման է ենթարկվում, որի նպատակն է 
նրան Ազատ Ծրագրային Ապահովման հիմնադրամի տնօրենների խորհրդից
հեռացնելը: Նախկինում նույնը կազմակերպվել է նաեւ Ազատ Ծրագրային
Ապահովման Հիմնադրամի այլ ականավոր ծրագրավորողների եւ ակտիվիստների հանդեպ:
Այս անգամ մենք իրավունք չունենք անգործ նստել, 
քանի որ հարձակման թիրախում է մեր համայնքի խորհրդանիշը:

ԱԾԱ Հիմնադրամն անկախ կազմակերպություն է, որն ի վիճակի է անաչառ եւ անկողմնակալ
վերաբերվել իր անդամներին, եւ չպետք է ենթարկվի արտաքին հասարակական
ճնշմանը: Մենք կոչ ենք անում ԱԾԱ հիմնադրամին Ստոլլմանի դեմ փաստարկները
դիտարկել անկողմնակալ, եւ իրապես ըմբռնել իր խոսքերի եւ գործողությունների
իմաստը:

Այնպես է ստացվել, որ Սթոլմանն իր հայացքներն արտահայտել է
շատերին զայրացնող ոճով։ Որպես կանոն, նա առավել կենտրոնացած է
փիլիսոփայական հայեցակետերի վրա, հետեւելով ճշմարտությանը եւ
լեզվի մաքրությանը, միեւնույն ժամանակ, անտեսելով մարդկանց 
հուզական վերաբերմունքն իր մեկնաբանությունների նկատմամբ: Այդ իսկ պատճառով նրա փաստարկները
կարող են հանգեցնել թյուրըմբռնումների եւ թյուրընկալումների, եւ կարծում ենք, որ հենց դա էլ դարձել
է նրան հեռացնելուն միտված բաց նամակների պատճառ: Նրա
խոսքերը պետք է մեկնաբանվեն վերը նշված համատեքստում, հաշվի առնելով, որ
նա հաճախ հակված չէ մեղմելու իր արտահայտությունները:

Այնուամենայնիվ, Սթոլմանի համոզմունքները, որոնք դարձել են նրան ուղղված
հալածանքների առիթ, կապ չունեն Նրա՝ ԱԾԱ հիմնադրամը ղեկավարելու
ունակությունների հետ: Ավելին, նա, ինչպես ցանկացած այլ մարդ, ունի սեփական
կարծիքի իրավունք։ Գործընկերներն ու կողմնակիցները կարող են չկիսել նրա
տեսակետը, բայց պետք է հարգեն նրա՝ մտքի եւ խոսքի ազատության իրավունքները:

**Ազատ ծրագրային ապահովման հիմնադրամին.**

Սթոլմանի հեռացումը կվնասի հիմնադրամի հեղինակությունը եւ զգալի հարված
կհասցնի ազատ ծրագրային ապահովման շարժմանը: Մենք կոչ ենք անում Ձեզ
զգուշորեն կշռադատել ձեր գործողությունների հետեւանքները, քանի որ այն
լուծումներից, որոնք դուք ընդունում եք, կախված է ծրագրային ապահովման
ոլորտի ապագան:

**Չարակամների ամբոխին, որը պայքարում է Ռիչարդ Ստոլմանի դեմ
բանավեճերում հիմնավորված փաստարկների եւ այն արտահայտությունների համար,
որոնք նա ներկայացրել է տասնամյակներ շարունակ՝ որպես հասարակական
գործիչ.**

Դուք ոչ մի կապ չունեք որեւէ համայնքի ղեկավարության ընտրության հետ:
Առավել եւս, ոչ հերթական հավաքական հալածանքների միջոցով, որոնք նույնիսկ
հեռակա չեն հիշեցնում այն արդար բանավեճերը, որոնց օրինակը տվել են 
Ռիչարդ Սթոլմանի նման մտավորականները։

Այս նամակը ստորագրելու համար, խնդրում ենք, [ստեղծել Pull
Request](https://github.com/rms-support-letter/rms-support-letter.github.io/pulls).

Նամակը կարելի է ստորագրել առանց GitHub-ի օգտագործման.
- ուղարկելով ստորագրված patch-ը [signrms@prog.cf](mailto:signrms@prog.cf) հասցեով 
- կամ [~tyil/rms-support@lists.sr.ht](mailto:~tyil/rms-support@lists.sr.ht).
- կամ հետեւյալ հղման միջոցով [https://codeberg.org/rms-support-letter/rms-support-letter/issues/1](https://codeberg.org/rms-support-letter/rms-support-letter/issues/1)
